Våra veckor kommer se ut så här:

* Måndagar: Egna studier hemma
* Tisdagar: Egna studier hemma
* Onsdag förmiddag: Egna studier hemma
* Onsdag eftermiddag: Studier i helklass över Zoom
* Torsdag: Studier i helklass över Zoom
* Fredag: På plats i skolan

## Kodäventyr

* På fredagar kommer ni få en uppgift att jobba på hemifrån
* Uppgiften är en individuell uppgift, inte ett grupparbete
* Ni kommer delas upp i par och ska ta kontakt med varandra i början och slutet av varje dag ni jobbar hemifrån
* * På morgonen: fråga varandra vad ni har för mål under dagen, och vad ni ska göra för att nå det målet
* * På eftermiddagen: Checka in med varandra och fråga hur det gått, berätta vad ni stött på för hinder (stora som små), och prata om vad ni lärt er under dagen
* På onsdagen när vi träffas kommer vi presentera vad vi gjort för varandra i mindre grupper och prata om hur uppgiften var

Ni förväntas ta kontakt med varandra klockan 10 på morgonen och klockan 15 på eftermiddagen om ni inte kommit överens om något annat. Ni träffas på skolans Zoom om ni inte kommit överens om annat. Vilken person ni är ihopparad med står på Learnpoint.

Syfte: Att jobba som programmerare handlar väldigt sällan om att jobba själv. Att sätta ord på vad en försöker göra och hur kan ofta hjälpa en förstå vad en egentligen borde göra. Det är otroligt hjälpfullt. Proffsen gör ofta såhär: [Rubber duck debugging](https://en.wikipedia.org/wiki/Rubber_duck_debugging)

## Bensträckare

Ett tips för hur ni kan planera era dagar hemma är att sätta mål för vad ni ska göra den kommande timmen, och sedan ta en paus på 10-15 minuter. Gör målen så konkreta som möjligt. Det viktiga är inte att nå målet under den tiden, utan att jobba mot det. Glöm inte bort att sträcka på er, kanske ta en promenad. Den mest effektiva programmeraren är inte den som sitter 8 timmar i streck utan paus.