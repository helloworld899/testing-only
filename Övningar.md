Här är en samling med sidor med bra övningsmaterial. Inget av detta är betygsgrundande, utan är bara bra resurser med bra övningar som du kan använda för att utmana dig själv. Har du löst veckans kodäventyr, eller om du bara behöver ta en liten paus från det, så är detta bra sidor att spendera tid med.

Fritt fram att göra övningarna i vilken ordning du vill på respektive sida, och fritt fram att hoppa över övningar som handlar om saker vi inte ännu gått igenom.

Har du hittat en sida du tycker passar in här så dela gärna med dig av den nästa gång vi är i helklass.

## w3schools

Lämplig från vecka: 1

Det här är en sida för absoluta nybörjare och framåt. De första övningarna handlar om de minsta beståndsdelarna och sidan visar även vad den rätta lösningen är. Jag rekommenderar att du går in här dagligen de första veckorna, gärna som en hjärnstartare på morgonen. Det är en bra uppvärmning och kommer gå fort att lösa problemen efter några få veckor.

Gör så långt du kan så länge övningarna handlar om saker vi gått igenom. När övningarna tar upp nya saker kan du testa dig fram eller göra egna övningar i IntelliJ. Vad kan du göra med en av deras övningar för att göra den lite svårare för dig själv? Vad skulle det kunna användas till?

https://www.w3schools.com/java/default.asp

De har även en quiz: https://www.w3schools.com/java/java_quiz.asp (testa dig själv och se hur långt du kommer - även en bra uppvärmning dagligen)

Och en sida i ett lite annat format som går lite mer direkt på: https://www.w3schools.com/java/exercise.asp?filename=exercise_syntax1

## w3resource

Lämplig från vecka: 1

Bra övningar i stor mängd. Vissa tidiga övningar tar upp saker jag skulle vänta lite med att ta upp, men övningarna i sig är bra. Du behöver inte ta dem i ordning, utan gör de som är intressanta och mest givande för dig.

https://www.w3resource.com/java-exercises/basic/index.php

## code-exercises.com

Lämplig från vecka: 3 och framåt (de 6 första övningarna under "Easy", resterande övningar är mer avancerade).

Det här är en mycket bra sida du kan göra många små övningar direkt i webbläsaren. I början kan det vara svårt att förstå vad exakt de menar att en ska göra, då många ord är nya. Det som är extra fint med den här sidan är dock att du alltid kan klicka på knappen "solutions" och få se svaren. Var inte rädd för att använda den knappen, dölja svaret och försöka skriva det själv.

Om du fastnar kan du alltid visa svaret och försöka skriva ut vad den gör på papper. Vad gör programmet steg för steg?

Det hjälper om du har lite förståelse för:
* Datatyper
* for-loopar
* funktioner
* operatorer (exempelvis *, + och - som i matematiken)
* komperatorer ("jämförelser")

https://code-exercises.com/programming/easy/1/sum-of-two-numbers

## adventofcode.com

Lämplig från vecka: 4 och framåt (kanske senare)

Det här är en sida som inte är specifik för Java, utan går att göra i vilket språk som helst. En så kallad "advent of code" finns det många olika av, och det är personer som satt ihop övningar att göra en dag i taget, från första december till (oftast) 25e december. Men de går ju att göra när som helst.

Du måste logga in med ett konto för att göra utmaningen, exempelvis med ditt GitHub-konto.

Utmaningarna på just den här sidan är skrivna i fritext med en liten berättelse, vilket kan göra övningen lite mer underhållande att lösa.

Obs: Sidan ger exempel på vad du ska göra, men förklarar ingenting om hur du löser problemet tekniskt. Gör så långt du kan och anteckna saker du inte förstår, så kan vi kanske prata om det i klassen.

https://adventofcode.com/2020/day/1